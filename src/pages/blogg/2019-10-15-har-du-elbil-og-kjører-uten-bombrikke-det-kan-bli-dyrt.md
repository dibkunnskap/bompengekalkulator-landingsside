---
templateKey: blog-post
title: Har du elbil og kjører uten bombrikke? Det kan bli dyrt
date: 2019-10-15T12:29:10.163Z
description: >-
  Før var det liten grunn for elbiler å ha bombrikke fordi man uansett slapp å
  betale for bompasseringer. Den tiden er definitivt forbi.
featuredpost: true
---
Før var det liten grunn for elbiler å ha bombrikke fordi man uansett slapp å betale for bompasseringer. Den tiden er definitivt forbi.



Fra 1. juni 2019 begynte elbiler å betale for bompasseringer i Oslo. Selv om takstene er lave både med og uten Autopass-avtale (bombrikke) kan det allikevel bli kostbart dersom du kjører uten brikke.



I mange byer har man nemlig innført såkalt timesregel og månedstak. Hvis du ikke har bombrikke kan du risikere å betale for samtlig bompasseringer innenfor samme bomring.



Kjører du for eksempel fra Sandvika, via Majorstuen til Lørenskog betaler du kun 8 kr for to passeringer hvis du har elbil og bombrikke, men uten bombrikke må du betale 29 kr for alle seks passeringene. Dette regnestykket blir enda verre i rushtiden. Da er beløpene henholdsvis 16 kr og 58 kr, en differanse på hele 42 kr. (+263%).



Og kjører du masse i byen med elbil uten bombrikke går du også glipp av månedstaket som er et tak på antall passeringer innenfor samme bomring i samme måned.



Uten bombrikke går du også glipp av brikkerabatt.
